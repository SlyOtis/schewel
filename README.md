Informasjons- og kommunikasjonsteknologi (IKT) er viktig for utvikling og drift av alle virksomheter. Behovet for kvalifisert arbeidskraft er stort. Som dataingeniør vil du være kvalifisert for spennende og interessante oppgaver. Du kan spesialisere deg  innen modellering, grafiske systemer, drift av datasystemer, multimedia, webteknologi og softwareutvikling. Du har gode muligheter for å delta i prosjekter i samarbeid med bedrifter, samt mulighet for praksisplass hos utvalgte bedrifter. Universitetet ligger i en teknologipark sammen med en rekke IKT-bedrifter. Vårt samarbeid gir deg mulighet for et nært samarbeid med mulige fremtidige arbeidsgivere.
